یک روزی باد شمال با خورشید با هم دعوا می‌کردند، که آیا کدام یکی قویتر است. در آن حین مسافری رسید، که لباده‌ی کلفتی به دور خودش پیچیده بود. آنها قرار گذاشتند، هرکدامشان، که اول بتواند مسافر را مجبور کند لباده‌اش را بکند، معلوم می‌شود، که زورش بیشتر است. باد شمال تا توانست وزید. اما هرچه بیشتر وزید، مسافر لباده‌اش را بیشتر دور خودش جمع کرد. عاقبت باد شمال خسته شد و دست برداشت. بعد خورشید تابید، و هوا اینقدر گرم شد که فوری مسافر لباده‌اش را درآورد. پس باد شمال مجبور شد اقرار کند که خورشید زورش بیشتر است.