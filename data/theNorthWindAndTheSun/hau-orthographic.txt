Iska da Rana Wata rana, da iskar hunturu ta arewa da rana suka yi gardama a kan kowace ce daga cikinsu ta fi ƙarfi. To, suna cikin wannan gardama, sai ga wani matafiyi ya zo sanye da rigar sanyi. To, shi ke nan, sai iskar hunturu da rana suka yi yarjejeniya a kan yau, za'a yi ƙure don a ga kowa zai iya sa matafiyin ya tuɓe rigarsa a kan tilas. To, shi ke nan, sai iskar hunturu ta buso sanyinta da ƙarfi iya yinta, amma ina?! Sai ta kasa sa shi wannan matafiyi ya kwaɓe rigarsa, don kuwa ya dandanne rigar gamgam a jikinsa. To daga ƙarshe dai, sai iska ta sallama, daga nan ne kuma, ita rana ta shiga nata aikin. Ai ko, rana sai ta buɗ o haskenta da zafinta warwar. Haba! Kan ka ce me, sai ga shi wannan mutum, matafiyi, ya kawaɓe rigarsa, ba girma da arziki. Ganin haka kuwa, sai iska dole ta amince a kan cewa, lalle rana ta fi ta ƙarfi.