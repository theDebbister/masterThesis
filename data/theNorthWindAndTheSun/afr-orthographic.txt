Op ’n keer het Noordewind en Son stry gekry oor wie van hulle nou eintlik die sterkste was. Net toe kom daar ’n reisiger verby, gehul in ’n lekker warm mantel. Hulle besluit toe dat dié een wat dit kan regkry om die reisiger te dwing om sy mantel af te haal, die sterkste is. Toe blaas die wind ure lank vir al wat hy werd is. Maar hoe harder hy blaas, hoe digter hul die reisiger die mantel om hom. En ten laaste laat Noordewind al sy reuse pogings vaar. Toe skyn Son lekker warm, en dadelik trek die reisiger sy mantel uit. En so moes Noordewind erken dat Son die sterkste van hulle twee was.